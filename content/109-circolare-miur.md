+++
draft = false
title = "Circolare 2009-2010"
date = 2009-09-01T11:39:09.000Z
updated = "2016-10-20T13:30:54"
description = "circolare 2009-2010 selezione scolastica"

[taxonomies]
edition = ["2009-2010"]

[extra]
override_updated = "2016-10-20T13:30:54"
+++
<div style="text-align: right;">

[

](ioi/files/circolare OLIMPIADI MIUR 2010.pdf)

</div>

<div style="text-align: center;">

Ministero dell' Istruzione,

dell'Università e della Ricerca

# Dipartimento per l’Istruzione

**_Direzione generale per gli Ordinamenti Scolastici - Uff.II_**

</div>

| Prot. n. 8485 | Roma, 5 agosto 2009 |
| ------------- | ------------------- |

Ai Direttori degli Uffici Scolastici Regionali

LORO SEDI

Ai Dirigenti scolastici

degli Istituti secondari superiori statali

LORO SEDI

Ai Dirigenti scolastici

degli Istituti secondari superiori paritari

LORO SEDI

e, p.c. Alle Segreterie Tecniche degli Ispettori

LORO SEDI

Oggetto:**Olimpiadi di Informatica nazionali ed internazionali - Edizione 2010-2011**

In attuazione del Protocollo di intesa tra Ministero dell’Istruzione, dell’Università e della Ricerca e AICA (Associazione Italiana per l’Informatica ed il Calcolo Automatico), del 1 aprile 2009, anche quest’anno, alla sua undicesima edizione, viene promossa la partecipazione alle Olimpiadi Italiane di Informatica (OII) degli studenti che frequentano le istituzioni scolastiche secondarie di II grado.

L’evento assume particolare significato in quanto costituisce occasione per far emergere e valorizzare le "eccellenze" esistenti nella scuola italiana, con positiva ricaduta sull’intero sistema educativo. A maggior ragione se si considera che le discipline scientifiche hanno un valore strategico sia per lo sviluppo della ricerca scientifica e tecnologica sia per la formazione culturale e professionale dei giovani. Inoltre, attraverso iniziative come le

Olimpiadi di Informatica si creano le precondizioni per prepararli al lavoro e agli ulteriori livelli di studio e ricerca.

Si auspica pertanto che anche quest'anno, dopo le costanti e brillanti affermazioni delle precedenti edizioni, l'Italia possa partecipare alle Olimpiadi di Informatica con i suoi migliori studenti e gli stessi docenti ne traggano elementi per migliorare le tecniche di insegnamento dell’informatica. A livello territoriale verranno promosse e incrementate attività di formazione tese a migliorare la preparazione dei ragazzi in vista delle selezioni territoriali e nazionali.

La partecipazione è aperta a tutte le istituzioni scolastiche di II grado - statali e paritarie – che ritengono di avere studenti con interesse per l'informatica e con elevate capacità, soprattutto riguardo gli aspetti logici, algoritmici e speculativi di tale disciplina.

Al fine di agevolare la scelta delle singole istituzioni scolastiche, si forniscono le modalità di partecipazione all'iniziativa e le relative fasi del processo di selezione.

**1. Condizioni per la partecipazione**

Per partecipare lo studente deve essere:

• iscritto ad una delle prime quattro classi della scuola secondaria di secondo grado;

• nato dopo il 30 giugno 1991;

• disponibile, qualora superi le prime prove di selezione, a frequentare i corsi di formazione che si terranno prima della competizione internazionale;

• disponibile, qualora superi l'ultima selezione, a recarsi anche all’estero con gli accompagnatori designati nel periodo della gara internazionale.

**2. Modalità di partecipazione**

• Le scuole che intendono aderire devono iscriversi registrando i propri dati direttamente sul web. Il link di accesso al sistema di registrazione è raggiungibile dal sito ufficiale della manifestazione:

www.olimpiadi-informatica.it

• Le istituzioni scolastiche, all’atto dell’iscrizione, devono indicare un referente, cioè la persona con cui l’organizzazione olimpica si terrà in contatto per tutte le informazioni e le comunicazioni necessarie. I rapporti si terranno prevalentemente via e-mail.

• L'adesione comporta il pagamento di una quota di partecipazione pari a € 50,00 (senza detrarre le spese postali) da inviare tramite versamento sul c/c postale N° 15979214 intestato all'Istituto Tecnico Commerciale Enrico Tosi di Busto Arsizio precisando il nome e la località della scuola.

• Le adesioni, complete dei pagamenti, devono pervenire non oltre il 15 novembre 2009.

• In segno di solidarietà alle popolazioni terremotate, sono esentate dal pagamento della quota di partecipazione le istituzioni scolastiche abruzzesi.

**3. Fasi del processo di selezione**

• Selezione scolastica (3 dicembre 2009): le singole scuole opereranno una prima selezione con test preparati a livello nazionale dall’Unità operativa tecnico-didattica del Comitato Olimpico che li farà pervenire, unitamente alle modalità di correzione, alla persona indicata dalla scuola come referente. Il test misura sia la capacità di individuare gli algoritmi risolutivi di problemi logici sia la conoscenza dei linguaggi Pascal oppure C/C++ (linguaggi ufficialmente consentiti in questa competizione internazionale). Per orientare i ragazzi ad affrontare i test, sono disponibili una guida ed una serie di esempi che si possono liberamente scaricare dal sito.

• Selezione territoriale (aprile 2010): gli studenti selezionati verranno sottoposti a un secondo test a livello territoriale, con prove che richiederanno la soluzione di problemi al computer. La selezione porterà all'individuazione di circa 80 studenti da ammettere alla fase successiva.

• Olimpiadi Italiane di Informatica: (ottobre-dicembre 2010) gli studenti selezionati a livello territoriale saranno chiamati a sostenere la gara nazionale con problemi di difficoltà simile a quelli delle gare internazionali. La gara designerà i vincitori della Olimpiade Italiana e selezionerà altresì i Probabili Olimpici (PO). Le sole spese di viaggio saranno a carico delle singole scuole.

• Corsi di formazione ed ulteriori selezioni: i PO saranno chiamati a seguire corsi di preparazione a carattere residenziale e telematico tenuti da docenti universitari. Al termine si effettuerà un’ulteriore selezione che porterà alla costituzione della Squadra olimpica internazionale (4 titolari e 2 riserve) che parteciperà alle Olimpiadi Internazionali di Informatica del 2011 in Thailandia. Le spese di viaggio e soggiorno saranno a carico dell’organizzazione.

**Si segnala inoltre che:**

• le prossime edizioni delle Olimpiadi Internazionali si terranno in Canada, Thailandia e, nel 2012, in Italia.

• AICA assegnerà alcuni premi agli studenti che parteciperanno alla manifestazione internazionale ed a chi conseguirà risultati di rilievo.

Eventuali chiarimenti potranno essere richiesti scrivendo direttamente all'indirizzo info@olimpiadi-informatica.it o accedendo al sito www.olimpiadi-informatica.it dove sono disponibili i link ai siti delle Olimpiadi Internazionali, un'ampia raccolta delle prove assegnate gli anni scorsi, alcuni esercizi svolti, il syllabus ed una bibliografia per la preparazione alle gare.

Nel sottolineare l'importanza dell'iniziativa, si ringrazia per la collaborazione.

IL DIRETTORE GENERALE

F.to Mario G. Dutto
