+++
draft = false
title = "Circolare 2007"
date = "2016-10-13T08:00:13"
updated = "2016-10-21T10:25:24"

[taxonomies]
edition = ["2007"]

[extra]
override_updated = "2016-10-21T10:25:24"
+++
## Circolare MPI

<div style="text-align: center;">

</div>

<div style="text-align: right;">

[Versione PDF](oii/vecchie_edizioni/2007/MPI_Olimpiadi%20di%20informatica%202007.pdf)

</div>

<div style="text-align: center;">

Ministero della Pubblica Istruzione

</div>

# Dipartimento per l’Istruzione

<div style="text-align: center;">

**_Direzione generale per gli Ordinamenti Scolastici - Uff.VI_**

</div>

Prot. n.8117

Roma, 18 settembre 2006

Ai Direttori degli Uffici Scolastici Regionali<br/> LORO SEDI

Ai Dirigenti scolastici degli Istituti secondari superiori statali<br/> LORO SEDI

Ai Dirigenti scolastici degli Istituti secondari superiori paritari<br/> LORO SEDI

e, p.c.

Alle Segreterie Tecniche degli Ispettori <br/> LORO SEDI<br/><br/>Ai Presidenti e Direttori degli IRRE<br/> LORO SEDI

Oggetto: Partecipazione Olimpiadi di Informatica Nazionali ed Internazionali 2007<br/>

Nell’ambito delle attività previste in attuazione del Protocollo di intesa stipulato il 14 febbraio 2003 tra il Ministero della Pubblica Istruzione e l'AICA (Associazione Italiana per l'Informatica ed il Calcolo Automatico), anche quest'anno, e per la ottava volta, viene promossa la partecipazione degli studenti italiani che frequentano le scuole secondarie di II grado alle Olimpiadi Nazionali di Informatica.

Tale evento, particolarmente significativo per gli studenti, rappresenta una occasione nella quale è possibile far emergere e valorizzare le "eccellenze" esistenti nella scuola italiana, e per questo il sistema educativo ne può trarre elementi di positiva valutazione per la formazione scolastica.

In tal senso si auspica che anche quest'anno, dopo le brillanti affermazioni delle precedenti edizioni, l'Italia possa partecipare alle Olimpiadi di Informatica con i suoi migliori studenti e gli stessi docenti ne traggano elementi per promuovere e migliorare                      le tecniche di insegnamento dell’informatica.

La selezione per le Olimpiadi di Informatica (che si terranno a Zagabria in Croazia) è aperta a tutte le scuole medie superiori - statali e paritarie - che ritengono di avere studenti con interesse per l'informatica e con elevate capacità, soprattutto riguardo gli aspetti logici, algoritmici e speculativi di tale disciplina.

Al fine di agevolare la scelta delle singole istituzioni scolastiche, si forniscono di seguito le modalità di partecipazione all'iniziativa e le relative fasi del processo di selezione.

Inoltre si raccomanda ancora una volta sia ai referenti per le olimpiadi degli USR che ai referenti dei test center scolastici regionali di promuovere e/o incrementare le attività di formazione ritenute più opportune per meglio preparare i ragazzi in vista delle selezioni regionali.

<br/>**1. Condizioni per la partecipazione**<br/> Lo studente che intende partecipare deve:

· essere iscritto alla scuola superiore;

· non compiere 20 anni prima del 1 luglio 2007;

· essere disponibile, qualora superi le prime prove di selezione, a frequentare i corsi di formazione che si terranno prima della competizione internazionale;

· essere disponibile, qualora superi l'ultima selezione, a recarsi in Croazia con gli accompagnatori designati nel periodo della gara finale.

**2. Fasi del processo di selezione**

· Selezione scolastica (16 novembre 2006): le singole scuole opereranno una prima selezione. I test saranno preparati a livello nazionale dall’Unità operativa tecnico-didattica del Comitato Olimpico che li farà pervenire, unitamente alle modalità di correzione, alla persona indicata dalla scuola come referente. Le domande contenute nel test tenderanno a rilevare abilità nell'individuare gli algoritmi risolutivi di problemi logici e la conoscenza dei linguaggi Pascal oppure C/C++ (linguaggi ufficialmente consentiti in questa competizione internazionale).

· Selezione regionale (18 gennaio 2007): gli studenti selezionati verranno poi sottoposti a un secondo test a livello regionale, con prove che richiederanno la soluzione al calcolatore di problemi algoritmici. La selezione porterà all'individuazione di circa 80 studenti.

· Olimpiadi Nazionali di Informatica (8 - 10 marzo 2007 a Bari): gli studenti selezionati a livello regionale saranno chiamati a sostenere una gara nazionale che designerà i vincitori della Olimpiade Italiana. La gara selezionerà altresì - con problemi di difficoltà simile a quella delle gare internazionali - i Probabili Olimpici 2007 (PO 2007). Le sole spese di viaggio saranno a carico delle singole scuole.

· Corsi di formazione ed ulteriori selezioni: i PO 2007 saranno chiamati a seguire corsi di preparazione a carattere residenziale e telematico tenuti da docenti universitari. Al termine si effettuerà una ulteriore selezione che porterà all'individuazione della Squadra Olimpica 2007 (4 partecipanti alle IOI e 2 riserve). Le spese di viaggio e soggiorno saranno a carico del finanziamento messo a disposizione congiuntamente dal Protocollo di intesa MPI/AICA.

**3. Modalità di partecipazione**

· Le scuole che intendono aderire devono iscriversi registrando i propri dati direttamente sul web. Il link di accesso al sistema di registrazione è raggiungibile dal sito www.olimpiadi-informatica.it.

· L'adesione comporta il pagamento di una quota di partecipazione pari a € 50,00 (senza apportare detrazione per le spese postali), da inviare tramite versamento sul c/c postale N° 15979214 intestato all'Istituto Tecnico Commerciale Enrico Tosi di Busto Arsizio (indicando il nome e la località della scuola).

· Le scuole devono indicare un referente, cioè la persona con cui l’organizzazione olimpica si terrà in contatto per tutte le informazioni e le comunicazioni necessarie. I rapporti si terranno prevalentemente via e-mail.

· Le adesioni devono pervenire non oltre il 31 ottobre 2006.

Si segnala che AICA intende assegnare alcuni premi agli studenti che parteciperanno alla manifestazione internazionale ed a chi conseguirà risultati di rilievo.

Eventuali chiarimenti potranno essere richiesti scrivendo direttamente all'indirizzo [olimpiadi@unina.it](mailto:olimpiadi@unina.it) o accedendo al sito [www.olimpiadi-informatica.it](http://www.olimpiadi-informatica.it/) dove sono disponibili i link ai siti delle Olimpiadi Internazionali, nonché un'ampia raccolta delle prove assegnate gli anni scorsi, alcuni esercizi svolti ed una bibliografia per la preparazione alle gare.

Nel sottolineare l'importanza dell'iniziativa, si ringrazia per la collaborazione. <br/>

IL DIRETTORE GENERALE

Silvio Criscuoli

## Poster

<div style="text-align: center;">

{{ img(src='/images/uploads/poster_2007.jpg', width='859', height='1208') }}

</div>
