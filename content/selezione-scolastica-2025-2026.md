+++
title = "Selezione scolastica 2025-2026"
date = "2025-12-17"
description = "selezione scolastica 2025 2026"

[taxonomies]
gare = ["scolastiche"]
edizioni = ["2025-2026"]
+++
La Selezione Scolastica della XXVI edizione delle OII si è svolta nei giorni 10 e 11 dicembre 2025. 

<!-- more -->

90 minuti il tempo a disposizione.

La prova consiste, come sempre, nella risoluzione di esercizi di carattere logico-algoritmico e di programmazione. I problemi di programmazione sono proposti in pseudocodice e, per la prima volta, anche come programmi a blocchi.

Hanno partecipato alla gara 18763 studenti, di cui 1510 di prima, 2929 di seconda, 7356 di terza e 6917 di quarta. I punteggi medi e mediani sono stati di 42.9 e 42, e ci sono stati 4 punteggi massimi 100/100. Ulteriori statistiche sono disponibili [
qui](/results/2026_statistiche_scolastica.pdf). L'elenco dei partecipanti e dei loro punteggi è disponibile [qui](/results/2026_scolastica_risultati.xlsx).

È possibile consultare i quesiti e le soluzioni della gara scolastica al link <https://scolastiche.olinfo.it>.

### Criteri di ammissione alla Selezione Territoriale in programma giovedì 9 aprile 2026

Secondo il regolamento, sono eleggibili a partecipare gli studenti in classi dalla prima alla quarta superiore e nati non prima del 01/07/2007, e che si iscrivono su [olimpiadi-scientifiche](https://olimpiadi-scientifiche.it) entro il 12 gennaio, associando correttamente i propri risultati.

Sono state inoltre definite le seguenti soglie di punteggio per essere ammessi alle selezioni territoriali dalle selezioni scolastiche. Saranno ammessi:

- i primi studenti eleggibili della scuola fino al raggiungimento della quota della scuola, se hanno ottenuto almeno **21 punti** (più della prova in bianco), non contando in elenco gli studenti già ammessi di diritto a fasi successive per i loro risultati alle OII 2024/25;
- gli **altri** studenti eleggibili del biennio se hanno ottenuto almeno **55 punti**;
- **tutti gli altri** studenti eleggibili se hanno ottenuto almeno **65 punti**.

La quota è stata calcolata come pari a 1 posizione per ogni 20 studenti (anche non eleggibili) che hanno partecipato alla selezione scolastica, arrotondato all'intero più vicino. Inoltre, è stata fissata una soglia di **massimo 25 studenti** ammessi da una singola scuola.

L'elenco dei 2193 studenti risultanti dai criteri sopra è disponibile a partire da [qui](/results/2026_scolastica_risultati.xlsx), selezionando gli studenti con la colonna "Qualificato" a "SI". A questi si aggiungono di diritto i [19 studenti](/results/2026_territoriale_ammessi_nazionali.xlsx) che hanno raggiunto almeno la menzione d'onore alle scorse selezioni nazionali e sono ancora eleggibili (esclusi i [15 PO](/results/2026_po.xlsx) già ammessi direttamente alle Nazionali). Sono anche ammessi di diritto i [20 membri](/results/2026_territoriale_ammessi_ois.xlsx) delle squadre finaliste delle [OIS](https://sites.google.com/aldini.istruzioneer.it/olimpiadi-informatica-squadre/homepage) di quest'anno che sono eleggibili e iscritti alle OII.

I 2232 studenti indicati sopra sono quindi stati invitati a partecipare all'allenamento pre-territoriale, e sono poi stati effettivamente ammessi alle territoriali a patto di aver ottenuto un minimo di **50 punti** nell'allenamento. Questo allenamento è stato disponibile on-line **dal 19 gennaio al 23 febbraio** 2026.

**Se avete dubbi sui criteri di selezione per la gara territoriale, una versione in codice dei criteri (quindi non ambigua) è disponibile [qui](/regulations/ammissione_territoriali.html).**
