+++
title = "Selezione scolastica 2025-2026"
date = "2025-12-17"
description = "selezione scolastica 2025 2026"

[taxonomies]
gare = ["scolastiche"]
edizioni = ["2025-2026"]
+++
La Selezione Scolastica della XXVI edizione delle OII si è svolta nei giorni 10 e 11 dicembre 2025. 

<!-- more -->

90 minuti il tempo a disposizione.

La prova consiste, come sempre, nella risoluzione di esercizi di carattere logico-algoritmico e di programmazione. I problemi di programmazione sono proposti in pseudocodice e, per la prima volta, anche come programmi a blocchi.

Hanno partecipato alla gara 18763 studenti, di cui 1510 di prima, 2929 di seconda, 7356 di terza e 6917 di quarta. I punteggi medi e mediani sono stati di 42.9 e 42, e ci sono stati 4 punteggi massimi 100/100. Ulteriori statistiche sono disponibili [
qui](/results/2026_statistiche_scolastica.pdf). L'elenco dei partecipanti e dei loro punteggi ancora non è pubblico, in attesa che si concluda l'iscrizione degli studenti su [olimpiadi-scientifiche.it](https://olimpiadi-scientifiche.it).

È possibile consultare i quesiti e le soluzioni della gara scolastica al link <https://scolastiche.olinfo.it>.

### Criteri di ammissione alla Selezione Territoriale in programma giovedì 9 aprile 2026

Secondo il regolamento, saranno eleggibili a partecipare gli studenti in classi dalla prima alla quarta superiore e nati non prima del 01/01/2007, e che si iscrivono su [olimpiadi-scientifiche](https://olimpiadi-scientifiche.it) entro il 12 gennaio, associando correttamente i propri risultati.

Saranno ammessi di diritto alle prossime selezioni territoriali i 21 studenti che hanno raggiunto la menzione d'onore alle scorse selezioni nazionali e sono ancora eleggibili (esclusi i 14 PO già ammessi direttamente alle Nazionali), e saranno ammessi di diritto anche i membri delle squadre finaliste delle [OIS](https://sites.google.com/aldini.istruzioneer.it/olimpiadi-informatica-squadre/homepage) di quest'anno, quando saranno noti.

Sono state inoltre definite le seguenti soglie di punteggio per essere ammessi alle selezioni territoriali. Saranno ammessi:

- i primi studenti eleggibili della scuola fino al raggiungimento della quota della scuola, se hanno ottenuto almeno **21 punti** (più della prova in bianco), esclusi gli studenti già ammessi di diritto a fasi successive;
- gli **altri** studenti eleggibili del biennio se hanno ottenuto almeno **55 punti**;
- **tutti gli altri** studenti eleggibili se hanno ottenuto almeno **65 punti**.

Inoltre, è stata fissata una soglia di **massimo 25 studenti** ammessi da una singola scuola.

La quota è stata calcolata come pari a 1 posizione per ogni 20 studenti (anche non eleggibili) che hanno partecipato alla selezione scolastica, arrotondato all'intero più vicino.

L'elenco degli studenti risultanti dai criteri sopra verrà pubblicato dopo il 12 gennaio, una volta completate le iscrizioni degli studenti. Questi studenti verranno invitati a partecipare all'allenamento pre-territoriale, e saranno effettivamente ammessi alle territoriali a patto che ottengano un minimo di **50 punti** nell'allenamento. Questo allenamento sarà disponibile on-line **dal 15 gennaio al 23 febbraio** 2026.

**Se avete dubbi sui criteri di selezione per la gara territoriale, una versione in codice dei criteri (quindi non ambigua) è disponibile [qui](/regulations/ammissione_territoriali.html).**
