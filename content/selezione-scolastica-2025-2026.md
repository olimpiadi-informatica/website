+++
title = "Selezione scolastica 2025-2026"
date = "2025-12-17"
description = "selezione scolastica 2025 2026"

[taxonomies]
gare = ["scolastiche"]
edizioni = ["2025-2026"]
+++
La Selezione Scolastica della XXVI edizione delle OII si è svolta nei giorni 10 e 11 dicembre 2025. 

<!-- more -->

90 minuti il tempo a disposizione.

La prova consiste, come sempre, nella risoluzione di esercizi di carattere logico-algoritmico e di programmazione. I problemi di programmazione sono proposti in pseudocodice e, per la prima volta, anche come programmi a blocchi.

Hanno partecipato alla gara 18786 studenti, di cui 1511 di prima, 2933 di seconda, 7365 di terza e 6926 di quarta. I punteggi medi e mediani sono stati di 42.9 e 42, e ci sono stati 4 punteggi massimi 100/100. Ulteriori statistiche sono disponibili [
qui](/results/2026_statistiche_scolastica.pdf). L'elenco dei partecipanti e dei loro punteggi ancora non è pubblico, in attesa che si concluda l'iscrizione degli studenti su [olimpiadi-scientifiche.it](https://olimpiadi-scientifiche.it).


**Criteri di ammissione alla Selezione Territoriale** in programma giovedì 9 aprile 2026:

* **essere tra i primi studenti fino alla quota della propria scuola e avere almeno 21 punti;**
* **essere del biennio e avere almeno 55 punti;**
* **essere del triennio e avere almeno 65 punti.**

Sono inoltre ammessi di diritto alle prossime selezioni territoriali i 37 partecipanti delle scorse selezioni nazionali ancora ammissibili, e i membri delle squadre finaliste delle [OIS](https://sites.google.com/aldini.istruzioneer.it/olimpiadi-informatica-squadre/homepage) di quest'anno. Indipendentemente dal criterio per cui uno studente è ammissibile alle selezioni territoriali, dovrà in ogni caso:

- iscriversi su [olimpiadi-scientifiche](https://olimpiadi-scientifiche.it), associando il suo risultato correttamente;
- fare l'allenamento pre-territoriale, ottenendo un minimo di **50 punti**.

L'allenamento pre-territoriale sarà disponibile on-line dal 15 gennaio al 23 febbraio 2026 e si configura come un allenamento per coloro che risultano ammissibili alla gara territoriale per i criteri sopracitati.

**Se avete dubbi sui criteri di selezione per la gara territoriale, una versione in codice dei criteri (quindi non ambigua) è disponibile [qui](/regulations/ammissione_territoriali.html).**

È possibile consultare i quesiti e le soluzioni della gara scolastica al link <https://scolastiche.olinfo.it>.
