+++
draft = false
title = "Circolare 2008"
date = "2016-10-13T08:00:13"
updated = "2016-10-21T10:06:26"

[extra]
override_updated = "2016-10-21T10:06:26"
+++
## Circolare MPI

<div style="text-align: right;">

[Versione PDF](oii/vecchie_edizioni/2008/Olimpiadi%20di%20informatica%202007-2008.pdf)

</div>

<div style="text-align: center;">

Ministero della Pubblica Istruzione<br/>

</div>

# Dipartimento per l’Istruzione

<div style="text-align: center;">

**_Direzione generale per gli Ordinamenti Scolastici - Uff.VI_**

</div>

Prot. n.9355

Roma, 18 settembre 2007

Ai Direttori degli Uffici Scolastici Regionali<br/>LORO SEDI

Ai Dirigenti scolastici degli Istituti secondari superiori statali<br/>LORO SEDI

Ai Dirigenti scolastici degli Istituti secondari superiori paritari<br/>LORO SEDI

e, p.c.

Alle Segreterie Tecniche degli Ispettori<br/>LORO SEDI<br/><br/>Ai Presidenti e Direttori degli IRRE<br/>LORO SEDI

### Oggetto: Olimpiadi di Informatica Nazionali ed Internazionali anno 2008

Nell’ambito delle attività previste in attuazione del Protocollo di intesa stipulato il 14 febbraio 2003 tra Ministero della Pubblica Istruzione e lAICA (Associazione Italiana per l'Informatica ed il Calcolo Automatico), anche quest'anno, e per la nona volta, viene promossa la partecipazione degli studenti, che frequentano le scuole secondarie di II grado, alle Olimpiadi Nazionali di Informatica.

L’ evento assume particolare significato , in quanto rappresenta una occasione attraverso cui far emergere e valorizzare le "eccellenze" esistenti nella scuola italiana, con positiva ricaduta sull’intero sistema educativo.

Tanto più che per lo sviluppo della ricerca scientifica e tecnologica e per la formazione culturale e professionale dei giovani le discipline scientifiche hanno un valore strategico. Attraverso iniziative come le Olimpiadi si costituiscono le precondizioni per preparare i giovani sia ai compiti futuri di lavoro sia per gli ulteriori livelli di studio e di ricerca.

Si auspica pertanto che anche quest'anno, dopo le costanti e brillanti affermazioni delle precedenti edizioni, l'Italia possa partecipare alle Olimpiadi di Informatica con i suoi migliori studenti e gli stessi docenti ne traggano elementi per promuovere e migliorare le tecniche di insegnamento dell’informatica.

Le Olimpiadi Internazionali si terranno a Il Cairo, in Egitto : la selezione per le Olimpiadi Nazionali è aperta a tutte le scuole medie superiori -statali e paritarie -che ritengono di avere studenti con interesse per l'informatica e con elevate capacità, soprattutto riguardo gli aspetti logici, algoritmici e speculativi di tale disciplina.

Al fine di agevolare la scelta delle singole istituzioni scolastiche, si forniscono di seguito le modalità di partecipazione all'iniziativa e le relative fasi del processo di selezione.

A livello territoriale (USR, Test center scolastici regionali, Centri Universitari) si raccomanda la promozione e l’incremento delle attività di formazione atte a preparare meglio i ragazzi in vista delle selezioni regionali.

1. Condizioni per la partecipazione

Lo studente che intende partecipare deve:

- essere iscritto alla scuola superiore;

- non compiere 20 anni prima del 1 luglio 2008;

- essere disponibile, qualora superi le prime prove di selezione, a frequentare i corsi di formazione che si terranno prima della competizione internazionale;

- essere disponibile, qualora superi l'ultima selezione, a recarsi in Egitto con gli accompagnatori designati nel periodo della gara finale.

2. Fasi del processo di selezione

- Selezione scolastica (23 novembre 2007): le singole scuole opereranno una prima selezione. I test saranno preparati a livello nazionale dall’Unità operativa tecnico-didattica del Comitato Olimpico che li farà pervenire, unitamente alle modalità di correzione, alla persona indicata dalla scuola come referente. Le domande contenute nel test tenderanno a rilevare abilità nell'individuare gli algoritmi risolutivi di problemi logici e la conoscenza dei linguaggi Pascal oppure C/C++ (linguaggi ufficialmente consentiti in questa competizione internazionale).

- Selezione regionale (30 gennaio 2008): gli studenti selezionati verranno poi sottoposti a un secondo test a livello regionale, con prove che richiederanno la soluzione al calcolatore di problemi algoritmici. La selezione porterà all'individuazione di circa 80 studenti.

- Olimpiadi Nazionali di Informatica (3-5 aprile 2008 a Fano-PS): gli studenti selezionati a livello regionale saranno chiamati a sostenere una gara nazionale che designerà i vincitori della Olimpiade Italiana. La gara selezionerà altresì -con problemi di difficoltà simile a quella delle gare internazionali -i Probabili Olimpici 2008 (PO 2008). Le sole spese di viaggio saranno a carico delle singole scuole.

- Corsi di formazione ed ulteriori selezioni: i PO 2008 saranno chiamati a seguire corsi di preparazione a carattere residenziale e telematico tenuti da docenti universitari. Al termine si effettuerà una ulteriore selezione che porterà all'individuazione della Squadra Olimpica 2008 (4 partecipanti alle IOI e 2 riserve). Le spese di viaggio e soggiorno saranno a carico del finanziamento messo a disposizione congiuntamente dal Ministero della Pubblica Istruzione e da AICA come da Protocollo di intesa.

3. Modalità di partecipazione <br/>

- Le scuole che intendono aderire devono iscriversi registrando i propri dati direttamente sul web. Il link di accesso al sistema di registrazione è raggiungibile dal sito [www.olimpiadi-informatica.it.](http://www.olimpiadi-informatica.it/)
- L'adesione comporta il pagamento di una quota di partecipazione pari a € 50,00 (senza apportare detrazione per le spese postali), da inviare tramite versamento sul c/c postale N° 15979214 intestato all'Istituto Tecnico Commerciale Enrico Tosi di Busto Arsizio (indicando il nome e la località della scuola).

- Le scuole devono indicare un referente, cioè la persona con cui l’organizzazione olimpica si terrà in contatto per tutte le informazioni e le comunicazioni necessarie. I rapporti si terranno prevalentemente via e-mail.

- Le adesioni devono pervenire non oltre il 31 ottobre 2007.

Si segnala che AICA intende assegnare alcuni premi agli studenti che parteciperanno alla manifestazione internazionale ed a chi conseguirà risultati di rilievo.

Eventuali chiarimenti potranno essere richiesti scrivendo direttamente all'indirizzo olimpiadi@unina.it o accedendo al sito www.olimpiadi-informatica.it dove sono disponibili i link ai siti delle Olimpiadi Internazionali, nonché un'ampia raccolta delle prove assegnate gli anni scorsi, alcuni esercizi svolti ed una bibliografia per la preparazione alle gare.

Nel sottolineare l'importanza dell'iniziativa, si ringrazia per la collaborazione.

IL DIRETTORE GENERALE<br/>Mario G.Dutto

## Poster

Poster
