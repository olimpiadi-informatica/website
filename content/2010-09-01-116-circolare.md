+++
draft = false
title = "Circolare 2010-2011"
date = 2010-09-01T11:39:09Z
updated = "2016-10-20T12:41:40"

[taxonomies]
contest = [ "school",]
edition = [ "2010-2011",]

[extra]
override_updated = "2016-10-20T12:41:40"
+++
## OLIMPIADI ITALIANE DI INFORMATICA

# _[Circolare 2010-2011](/oldsite/116/circ.%20oii%202010-2011_allegato.pdf)_

Ai Direttori

degli Uffici Scolastici Regionali

LORO SEDIAi Dirigenti scolastici degli Istituti secondari superiori statali LORO SEDI Ai Dirigenti scolastici degli Istituti secondari superiori paritari

LORO SEDI

**Olimpiadi di Informatica nazionali ed internazionali - Edizione 2010-2011**

Anche in questo anno scolastico si svolgeranno le Olimpiadi Italiane di Informatica (O.I.I.), organizzate con rinnovato impegno a seguito dei brillanti risultati conseguiti nelle gare internazionali dai nostri studenti e per la particolare attenzione che il Ministro rivolge alla valorizzazione delle eccellenze. La manifestazione assume, poi, particolare rilevanza sia  per l’avvicinarsi della International Olympiad in Informatics 2012 che si terrà in Italia (a Sirmione) sia per i significativi riconoscimenti ricevuti, fra cui  l’assegnazione da parte della Banca d’Italia di Borse di studio per stage all’estero, riservate ai primi cinque studenti classificati a livello nazionale

La complessa organizzazione della competizione verrà attuata con le stesse modalità del passato, ma in aggiunta le varie fasi di selezione saranno accompagnate da una serie di iniziative volte a favorire la diffusione delle competenze informatiche e a sostenere la preparazione degli studenti che parteciperanno alle gare. In allegato si trova la copia aggiornata della circolare inviata lo scorso anno in cui sono riportate tutte le informazioni relative alla caratteristiche dell’iniziativa, alle condizioni e alle modalità di partecipazione, all’iter del processo di selezione e agli indirizzi a cui rivolgersi per eventuali chiarimenti.

Con l’auspicio che, per il vostro tramite, la scuola italiana possa dare il massimo contributo a questa competizione internazionale assicurando la partecipazione a un elevato numero di studenti fra cui selezionare chi rappresenterà l’Italia nel 2012, ringrazio per la collaborazione anche a nome del Comitato.

Con viva cordialità.

Marta Genoviè de Vita

Presidente Comitato per le Olimpiadi Italiane di Informatica

Roma, 27.09.2010

Le scuole che intendono aderire devono iscriversi registrando i propri dati direttamente sul web.

Il link di accesso al sistema di registrazione è raggiungibile dal sito ufficiale della manifestazione:

[www.olimpiadi-informatica.it](http://www.olimpiadi-informatica.it/)
