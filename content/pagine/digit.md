+++
draft = false
title = "Corso online competenze digitali"
updated = 2023-12-20T00:35:56.000
+++

La Direzione Generale per gli Ordinamenti Scolastici e l'Autonomia Scolastica
del Ministero dell'Istruzione, dell'Università e della Ricerca (MIUR),
organizza, con il supporto scientifico del Comitato Olimpico delle Olimpiadi
Italiane di Informatica e l’AICA (Associazione Italiana per l’Informatica ed il
Calcolo Automatico), più edizioni del corso on line per la formazione di
docenti dell’area matematica- scientifica- tecnologica della scuola secondaria
di II grado, su tematiche di “Computer Science”, afferenti ai contenuti delle
Olimpiadi Italiane di Informatica (OII).

Le Olimpiadi di Informatica sono una competizione annuale aperta a tutte le
istituzioni scolastiche di II grado - statali e paritarie – per studenti con
interesse per l'informatica e con elevate capacità, soprattutto riguardo gli
aspetti logici, algoritmici e speculativi di tale disciplina.

Il Corso ha l’obiettivo di far acquisire competenze nello sviluppo algoritmico
per la soluzione di problemi di varia difficoltà (problem solving) e nella
traduzione degli stessi in un linguaggio di programmazione. Tale formazione
permetterà ai docenti di potenziare le proprie competenze digitali da
utilizzare nella didattica disciplinare in aula, di promuovere la
partecipazione alle OII e, infine, di preparare gli studenti della propria
scuola che partecipano alla selezione territoriale delle OII.

| | |
| :----------------------------------------------------------------------: | :---------------------------------------------------: |
|          XI EDIZIONE CORSO ON LINE DOCENTI COMPETENZE DIGITALI           | da lunedì 20 dicembre 2021 a mercoledì 20 aprile 2022 |
|           X EDIZIONE CORSO ON LINE DOCENTI COMPETENZE DIGITALI           |  da giovedì 16 luglio 2020 a lunedì 16 novembre 2020  |
|          IX EDIZIONE CORSO ON LINE DOCENTI COMPETENZE DIGITALI           |   da lunedì 9 dicembre 2019 a giovedì 9 aprile 2020   |
|         VIII EDIZIONE CORSO ON LINE DOCENTI COMPETENZE DIGITALI          |        dal 25 ottobre 2018 al 25 febbraio 2019        |

