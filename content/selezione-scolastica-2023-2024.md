+++
title = "Selezione Scolastica 2023-2024"
date = 2023-11-01T15:25:04.211Z
description = "selezione scolastica 2023 2024"

[taxonomies]
gare = ["scolastiche"]
edizioni = ["2023-2024"]

[extra]
override_updated = 2024-01-21T15:25:04.227Z
+++
La Selezione Scolastica della XXIV edizione delle OII si è svolta giovedì 14 dicembre 2023.

<!-- more -->

90 minuti il tempo a disposizione.

La prova consiste, come sempre, nella risoluzione di esercizi di carattere logico-matematico, algoritmico e di programmazione. I problemi di programmazione sono proposti in pseudocodice.

Hanno partecipato alla gara 12079 atleti, di cui 562 di prima, 1157 di seconda, 5518 di terza e 4841 di quarta. Il punteggio medio è stato di 19.02, e il punteggio massimo ottenuto è stato di 86/95; [scarica qui](/results/Classifica_generale_selezione_scolastica_14dicembre2023.xlsx) l’elenco dei partecipanti con i relativi punteggi.

**Criteri di ammissione alla Selezione Territoriale** in programma il prossimo 23 aprile 2024:

* il **primo studente** nella graduatoria di ogni Istituto Scolastico il cui punteggio **sia superiore (almeno 13 punti) a quello di una prova in bianco;**
* il **secondo studente** nella graduatoria di ogni Istituto Scolastico il cui punteggio **sia superiore (almeno 20 punti) alla media nazionale;**
* dal **terzo classificato** di ciascuna scuola con punteggio di almeno **33 punti**
* Per incentivare la partecipazione delle prime classi alla competizione, e in linea con la fast track per studenti del biennio già in vigore da qualche anno per le selezioni nazionali, il Comitato Olimpico ha stabilito di ammettere alla Selezione Territoriale anche gli **studenti/studentesse del biennio** che hanno totalizzato almeno **25 punti**.

Secondo questi criteri, vengono ammessi alla **Selezione Territoriale 1877 studenti** di cui 77 di prima, 319 di seconda, 639 di terza e 842 di quarta: [scarica qui](/results/Nazionalisti2023_ammessi_territoriale2024.xlsx) l’elenco.

A questi si aggiungono i [47 studenti](/results/Ammessi_Selezione_Territoriale_2024.xlsx) che sono ammessi di diritto alle prossime selezioni territoriali in quanto partecipanti delle scorse selezioni nazionali, per un totale di 1924 studenti ammessi. Ricordiamo che da questo conteggio sono esclusi i 13 PO che sono invece già qualificati per le prossime selezioni nazionali.

Anche quest’anno abbiamo previsto un allenamento “**pre-territoriale**” che per quanti non ancora ammessi avrà valore di gara di ripescaggio. La pre-territoriale sarà disponibile on-line dal 13 al 17 marzo 2024 e si configura **come un allenamento** per i 1877 studenti che, in seguito alla selezione scolastica, sono già stati selezionati per la fase territoriale; quanti non selezionati potranno invece essere ripescati e diventare quindi ammessi se, a insindacabile giudizio del Comitato Olimpiaco, ottengono un punteggio sufficientemente alto durante la prova e a patto che svolgano la prova **necessariamente il 13 marzo**. Inoltre, come da regolamento, il **migliore studente partecipante di ogni istituto senza già altri studenti ammessi alla territoriale** verrà ammesso di diritto al ripescaggio, indipendentemente dal punteggio ottenuto purché maggiore di zero. Per i possibili ammessi verrà svolto un accurato controllo copiature; si raccomanda pertanto di svolgere la prova in autonomia e senza alcun genere di supporto.

É possibile consultare i quesiti e le soluzioni di gara al link <https://scolastiche.olinfo.it>
